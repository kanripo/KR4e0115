# -*- mode: mandoku-view; -*-
#+TITLE: 重編瓊臺藁
#+DATE: 2015-08-25 00:20:31.917462
#+PROPERTY: ID KR4e0115
#+PROPERTY: BASEEDITION WYG    
#+PROPERTY: JUAN 卷四
<pb:KR4e0115_WYG_004-1a>¶
欽定四庫全書¶
　重編瓊臺藁卷四¶
　　　　　　　　　　　　　明　邱濬　撰¶
　五言排律¶
　　李布政顒旌異巻(歲庚辰旌異天下朝覲/官十人賜宴及衣服)¶
萬國朝王日三年述職春乾坤開泰運岳牧賀昌辰期¶
㑹逢千載褒嘉僅十臣天顔臨下赫聖語為民諄魚藻¶
歌王在龍光荷帝仁賜衣明黼黻尚食出珍醇金縷盤¶
<pb:KR4e0115_WYG_004-1b>¶
銀鶴鸞刀擘玉麟賔筵張錦綺仙樂奏韶鈞共載需雲¶
厚親承湛露均朝廷旌有徳臣庻愧無因豈是恩偏厚¶
由來治最循一方勞撫字九徳克忱恂匪懈勛庸著無¶
華悃愊眞姓名書國史風彩動朝紳品藻殊猷異丹青¶
眷顧頻暫教還外服行見據通津有美山東牧同為嶺¶
表人寸心顓為國餘恵尚留閩新政孚青社先聲逹紫¶
宸上方期汝作詔再許于旬日下辭丹扆天邊候皂輪¶
此行應不乆四海待陶甄¶
<pb:KR4e0115_WYG_004-2a>¶
　　苖學士輓章¶
一代文章伯才名海内傳道隨時共泰身與節俱全謙¶
退心常下幾㣲見獨先九重思舊學萬口頌高賢愛國¶
丹悰切還鄉素志堅憂如侍朝日貧似未官前風月閒¶
情適溪山野思便當權無怨敵歸老即神仙暑簟涼風¶
坐寒簷曝日眠逢人談徃事訓子校遺編進退恒依禮¶
行藏不愧天眞堪敦薄俗自合享脩年河岳收靈氣星¶
辰失舊躔九原今已矣四海共澘然¶
<pb:KR4e0115_WYG_004-2b>¶
　　寄題南華寺大鍳禪師¶
佛法來東旦禪宗肇嶺南一溪香氣水萬縷藕絲衫結¶
子花開五先人棗示三心燈受𢎞忍梵派演瞿曇山頂¶
青螺聳波心碧玉涵衆流歸大海孤月印寒潭藹藹花¶
雲煖瀼瀼法露甘未回煙水棹空費葛藤談奏樂黄岡¶
石讀書張相巖也知祖堂近無暇一登參¶
　　哭吕學士逢原¶
忽得先生訃人心共有疑只期仁者壽豈意哲人萎慨¶
<pb:KR4e0115_WYG_004-3a>¶
念斯文誼同增世道悲儀型今已矣英爽果何之人竟¶
空期望天胡不憖遺孤寒齊下淚輿𨽻亦齎咨物理難¶
憑甚儒流更仗誰上心孤倚注後學失師資德量應誰¶
繼猷為未盡施平生無忤物矢口出真辭寵厚何曾怙¶
才髙不自知學成尤亹亹身貴益卑卑世競瞻威鳳人¶
皆識瑞芝飲河咸滿量挹水輒沾滋事業方隆日光華¶
待滿時氣還河嶽去名並日星垂當宁懷遺直同寅想¶
令儀自天來䘏典舉世動哀思此别成千古無由酹一¶
<pb:KR4e0115_WYG_004-3b>¶
巵詩成二十韻聊以哭吾私¶
　六言¶
　　春日即事¶
晴日花間蝶拍暖風栁畔鶯聲沂水詠歌氣象前川隨¶
傍心情¶
　　秋思¶
水落淺灘石出霜冷疎林葉丹天外數聲過鴈人在髙¶
樓倚欄¶
<pb:KR4e0115_WYG_004-4a>¶
　　江行¶
翠竹白沙村逕落霞飛鶩江天倚杖夕陽影裏閒看江¶
上歸船¶
　　晩思¶
虹截長空收雨日放殘光照霞午睡醒來無事獨立閒¶
庭數鴉¶
　　即景¶
天通屋漏生白日映窓紗透明掃地焚香坐處湛然心¶
<pb:KR4e0115_WYG_004-4b>¶
地清平¶
　　客窓三景次友人韻(三首/)¶
明月欲上未上烏鴉東飛西飛物類皆知所憩何事遊¶
人未歸(右黄/昏)¶
漏滴銅壺恰半月到天心正圓人在子規聲處幾囘欲¶
眠不眠(右半/夜)¶
樓上更傳五㸃隣家雞呌三聲正是銷魂時候倚牀坐¶
待天明(右五/更)¶
<pb:KR4e0115_WYG_004-5a>¶
　　廂房前有一檜樹夏熱甚向晩散堂閉門倚之而¶
　　　坐頗有林間之趣¶
午睡醒來無事斜陽轉過松隂倚樹科頭箕踞宛然身¶
在山林¶
　　夜半口占¶
虚室天光止止華池春水津津瞑目澄心定志明朝要¶
用精神¶
　　梅窓¶
<pb:KR4e0115_WYG_004-5b>¶
疎影横窓似畫暗香拂鼻如焚天助梅花清趣微風淡¶
月黄昏¶
　　冬夜¶
鐵硯烘氷研墨瓦爐化雪烹茶月下忽來詩友窓前只¶
欠梅花¶
　　偶書¶
方寸間潛天地書巻中來聖賢誰道先生無事一日萬¶
里千年¶
<pb:KR4e0115_WYG_004-6a>¶
　　春意¶
借問春光何在花容栁色鶯聲日暖風和天氣霏霏微¶
雨初晴¶
　　四時吟(四首/)¶
暖日輕雲天宇芳叢幽草園林此景此時難遇悠然暢¶
快人心(春/)¶
桃花李花結實榆葉栁葉成隂眼前物物生遂自無熱¶
惱到心(夏/)¶
<pb:KR4e0115_WYG_004-6b>¶
天上片雲無有江心孤月自明水淨何如心淨風清亦¶
似人清(秋/)¶
蕩蕩光明世界清清㓗白樓臺人在玉堂髙處絶無一¶
㸃塵埃(冬/)¶
　七言絶句¶
　　青宫勉學(五首/)¶
一有元良萬國貞重離繼照普天明承師問道知仁孝¶
遇廟斯趨過闕行¶
<pb:KR4e0115_WYG_004-7a>¶
天然理義在人心抗法何勞惜伯禽教育從來需禮樂¶
薫陶變化用功深¶
好讀虞書大禹篇潛心玩味執中言帝堯咨舜舜咨禹¶
千古人君出治原¶
誰道為君最是難看來只在一心間人心若與天心合¶
一念纔興萬姓安¶
創業雖難保更難朝兢暮惕不遑安請看積土為山者¶
九仭功虧一簣間¶
<pb:KR4e0115_WYG_004-7b>¶
　　興王分封之國(十三首/代言)¶
天生骨肉素鍾情一旦那堪送逺行華萼樓頭凝望處¶
鴈行凄斷作離聲¶
千里分封向郢中牙檣錦纜趁秋風不堪手足分攜處¶
一曲離歌意萬重¶
慇懃步送出宫門骨肉情深不忍分别後相思何日㑹¶
燕山荆樹隔重雲¶
千里封疆百雉城荆山疊疊漢江清陽春白雪歌樓上¶
<pb:KR4e0115_WYG_004-8a>¶
無事頻登望茂陵¶
治國從來在慎初清心寡慾近文儒瀕行贈别無他物¶
祖訓條章一卷書¶
陟彼髙岡有所思舉頭愁見鴈分飛何時共醉荆花下¶
把酒同歌韡韡詩¶
人生進學在嬰孩情竇斯時尚未開若是過時方去學¶
層層塵土翳靈臺¶
天生來在帝王家事事如心物物佳第一勸渠勤惜福¶
<pb:KR4e0115_WYG_004-8b>¶
莫貪莫酷莫豪奢¶
自古親王誰最賢唐寧王憲漢河間遵依祖訓師前哲¶
子子孫孫永守藩¶
勸爾青年勉用心莫教辜負過光隂光隂似箭催人老¶
白髪紛紛忽滿簮¶
為學工夫在養䝉恰如泉水出山中涓涓清徹無泥滓¶
雲影天光上下同¶
藩屏皇朝殿一方英名千古永流芳尚賢好古躭經史¶
<pb:KR4e0115_WYG_004-9a>¶
記取吾家蜀獻王¶
生長天家富貴中錦衣玉食樂無窮宫中晝永無他事¶
正好勤修日進功¶
　　代勉大臣(二首/)¶
自古明良際㑹難此時魚水幸同歡鹽梅麯蘖期交輔¶
好竭中心一寸丹¶
創業艱難百戰餘此心無日不躊躇自慚涼薄無他技¶
頼爾輸忠啟沃予¶
<pb:KR4e0115_WYG_004-9b>¶
　　代言勉文臣(九首/)¶
為君不易做臣難上下交脩在克艱業業兢兢互相儆¶
一時休放半時閒¶
知賢不用是違天用了瘝官是隱賢君若不賢當自咎¶
臣如不職是誰愆¶
世上何為最不祥不祥之罪蔽賢當自身不肯陳忠悃¶
又忌他人有所長¶
三復髙皇大誥篇同遊一語冠篇端予方法祖求賢佐¶
<pb:KR4e0115_WYG_004-10a>¶
誰謂君臣際㑹難¶
宫殿千門萬户開一塵飛不到靈臺四方八面無遮礙¶
蕩蕩空明何快哉¶
聖朝開閣待文儒廣讀人間未見書功業直須期丙魏¶
文章應莫讓歐蘇¶
當宁虛心用老臣弼成台德濟斯民一時少俊非無見¶
不似耆賢體認真¶
先朝倚注老成臣白首如今有幾人莫效阿時甘曲學¶
<pb:KR4e0115_WYG_004-10b>¶
千年史筆笑平津¶
幼時初學壯行之效用于今正是時予也推誠方任用¶
人爭洗眼看施為¶
　　代言勉武臣(五首/)¶
爾祖功成百戰餘勲名曄曄著丹書既為世胄侯公子¶
須作人間大丈夫¶
東征西伐累經營基業非由一日成共秉忠貞延國祚¶
各思建立振家聲¶
<pb:KR4e0115_WYG_004-11a>¶
將帥成功在協和一心為國更無他閒中無事觀前史¶
看取相如遜老頗¶
剖符賜鉞坐專城功業非由一日成共秉忠貞扶國祚¶
各思建立振家聲¶
父祖勲庸播古今今人當本昔人心濟時勲業隨時勉¶
莫待頭顱白雪侵¶
　　代勉文武臣(四首/)¶
文臣不肯用虚文武將能思報國恩文武股肱同協力¶
<pb:KR4e0115_WYG_004-11b>¶
萬人安樂一人尊¶
本朝革去中書省政事平章付六卿但得和衷期共治¶
坐令四海永平寧¶
公卿率屬行王道將帥嚴兵振國威海内軍民咸樂業¶
邊方萬姓盡來歸¶
文吏存心不害民武臣盡職肯捐身𦕈予端拱深宫裏¶
四海熙熙萬物春¶
　　代勉儒臣¶
<pb:KR4e0115_WYG_004-12a>¶
每日文華御講筵一時進説總儒仙中宵紬繹明揚意¶
盡是忠君愛國言¶
　　代勉百寮(二首/)¶
祖宗功德大如天子子孫孫萬代傳我為祖宗守基業¶
一言一行敢忘愆¶
祖宗百戰起間闗夙夜憂思敢自安惟願一時諸俊傑¶
交修不逮濟時艱¶
　　代勉百官¶
<pb:KR4e0115_WYG_004-12b>¶
眇予願治意惓惓政賴忠良為率先最念當今尤急務¶
民無衣食庫無錢¶
　　代勉宫禁(二首/)¶
萬里窮荒漲海涯游心一日幾千囘雖然破屋低簷下¶
飛夢時常亦到來¶
王化風行自掖庭管絃無譜有書聲人人解得闗雎意¶
月下謳吟對小星¶
　　代勉宗藩¶
<pb:KR4e0115_WYG_004-13a>¶
天生枝派本同根都是髙皇一氣分叨主宗盟承正統¶
敷施敢有不均恩¶
祖宗家法逺流傳聖訓諄諄在簡編願與宗盟共遵守¶
謹身惜福畏人言¶
　　代勉勲戚¶
從來勤儉在身先競惜分隂若惜錢自古化行由貴始¶
丁寧勲戚聽吾言¶
　　代勉邊將(二首/)¶
<pb:KR4e0115_WYG_004-13b>¶
勿貪小利競虛名有志須知事竟成誰道君門隔萬里¶
予心切切在邊城¶
皇朝邊將用賢勲坐運韜鈐撫漢軍此日宣威向沙漠¶
他年圖像在麒麟¶
　　代勉内宦¶
天宫深邃地蒲青不是親臣不得行莫道内家人不見¶
凛然常似在朝廷¶
　　代勉節用¶
<pb:KR4e0115_WYG_004-14a>¶
用財休强無為有積聚須從少致多滴水涓流能愛惜¶
不消旬月便成河¶
　　過梅闗題張丞相廟¶
平生夢想曲江公五百年來間氣鍾行客不知經世業¶
往來惟羨道傍松¶
　　初過梅闗¶
當年未過梅闗上但道梅闗總是梅今日過闗堪一笑¶
滿山荆棘野花開¶
<pb:KR4e0115_WYG_004-14b>¶
　　題梅(少作/)¶
自是花中一世豪林逋何遜謾呶呶占魁調鼎皆餘事¶
更有氷霜節操髙¶
　　荔子¶
世間珍果更無加玉雪肌膚罩絳紗一種天然美滋味¶
可憐生處是天涯¶
　　題希夷長睡圖¶
墜驢一笑便歸山衾枕乾坤分外寛一汴二杭閩又廣¶
<pb:KR4e0115_WYG_004-15a>¶
依然春夢未曾䦨¶
　　七夕(三首/)¶
枉將佳㑹玷髙名一夜難償百夜情何似月宫孀宿者¶
凛然千載有餘清¶
得失乘除理自然别多㑹少不須憐相逢三萬六千歲¶
便是人間一百年¶
天上佳期果有無可憐千載被人汚銀河一帶清如許¶
不為天孫洗厚誣¶
<pb:KR4e0115_WYG_004-15b>¶
　　曉閨(少作/)¶
曉起梳粧傍鏡臺忽聞一陣好香來亟呼侍女推窓看¶
定是薔薇昨夜開¶
　　因事有感唐人有詩云公道世間惟白髪又云惟¶
　　　有東風不世情又有云花開蝶滿枝花謝蝶還¶
　　　稀惟有堂前燕主人貧亦歸是皆憫世悼俗之¶
　　　言味其詞可以知其時矣由今日以觀尤有甚¶
　　　於此者故反其詞為一絶云¶
<pb:KR4e0115_WYG_004-16a>¶
白髪年來也不公春風亦與世情同于今燕子如蝴蝶¶
不入尋常矮屋中¶
　　春閨怨(二首/少作)¶
春雨池塘草發芽春風庭院栁飛花韶光尚有歸時節¶
何事遊人未到家¶
舊歲花殘今又開去年人去幾曾來不知明歲花時節¶
人在天涯囘未囘¶
　　梅嶺¶
<pb:KR4e0115_WYG_004-16b>¶
馬踣車摧夜尚行從教林外鷓鴣鳴世人若有移山力¶
嶺海多年地已平¶
　　客京師作¶
遊學他鄉未得囘夢魂常繞望鄉臺西風曾到幽閨否¶
寒到身邊衣未來¶
　　題文丞相廟¶
舉世紛紛敗名節獨捐一死正綱常英魂千古誰褒奬¶
自有真人出鳯陽¶
<pb:KR4e0115_WYG_004-17a>¶
　　紅梅¶
瓊妃夜宴蘂珠宫歸到人間便不同誰把秋香浪評品¶
此花真是狀元紅¶
　　閨怨(二首/)¶
膏粱無味管絃哀欲候歸舟怕上臺羡殺春江潮有信¶
等閒朝去夕還來¶
百歲光隂能幾時年年心事苦相違恨人不似巢梁燕¶
一度春來一度歸¶
<pb:KR4e0115_WYG_004-17b>¶
　　庚午歲客中重九¶
淵明無酒對黄花子美無錢尚可賖不似天涯牢落客¶
無花無酒度年華¶
　　讀悟真篇(三首/)¶
真鉛真汞結真丹易簡工夫不在繁道是悟真應未悟¶
悟真寧用許多言¶
天然義理本來真自古原無不壞身若道神仙長不死¶
世間應有漢唐人¶
<pb:KR4e0115_WYG_004-18a>¶
張翁自謂得真傳喫𦂳教人學大還今去翁時未千載¶
如何不見在人間¶
　　題明妃圖¶
莫向西風怨畫師從來暘谷日光遺當時不遇毛延壽¶
老死深宫誰得知¶
　　題淵明圖¶
桓公事業晉山河觸目傷心可奈何籬下菊花門外栁¶
時時相對醉吟哦(陶侃/諡桓)¶
<pb:KR4e0115_WYG_004-18b>¶
　　思親¶
薊北天南萬里長欲歸無計苦思鄉帝城品物多佳味¶
毎恨慈親未得嘗¶
　　遊揚州蕃釐觀¶
蕃釐觀裏草芉芉不見瓊花見八仙豈是花神知厭亂¶
香魂先返大羅天¶
　　夜泊淮安西湖嘴唐詩稱揚一益二是天下繁華¶
　　　地揚州為最今其地闤闠人烟之盛視淮隂反¶
<pb:KR4e0115_WYG_004-19a>¶
　　　若不及焉有感書此¶
十里朱樓兩岸舟夜深歌舞幾曾休揚州千載繁華景¶
移在西湖嘴上頭¶
　　古意(二絶/)¶
簾幙沉沉窣地垂重門十二掩斜暉慇懃更把殘機理¶
待剪征夫寄逺衣¶
獨守空閨不自憐憐郎歲晩尚防邊秋來莫作還家夢¶
妾貌于今異少年¶
<pb:KR4e0115_WYG_004-19b>¶
　　花徑(二首/)¶
春滿長安富貴家淺紅深碧競豪奢書生掃地開三徑¶
只種忠花與孝花¶
閒來無事學栽花毎日朝囘玩物華不是偷閒作時態¶
要分春意到貧家¶
　　題蘭為李時習作¶
蕭艾年來三尺長世間誰製芰荷裳深山深處無人到¶
獨立西風自在香¶
<pb:KR4e0115_WYG_004-20a>¶
　　題李閣老愛竹軒卷(二首/)¶
軒外青青自作林暖風和日散清隂閒來坐玩中虛象¶
契得羲皇畫卦心¶
先生愛竹異常情不為清隂與妙聲應似濓溪窓外草¶
滿庭青翠自生生¶
　　王抑菴尚書輓詩(三首/)¶
西昌文獻冠東南東里元來有抑菴一代典刑今已矣¶
望洋多少客懷慚¶
<pb:KR4e0115_WYG_004-20b>¶
秘閣當年應列星凌晨惟見一參横澄江落木天低處¶
耿耿寒光伴月明¶
獨掌銓衡十五年陽春生物幾曾偏孤寒南望長垂淚¶
暮雨空山啼杜鵑¶
　　題沈主事荆溪山水¶
對圖撫景思凄然似與溪山有夙縁擬學坡翁來問舍¶
無人贈與買山錢¶
　　十月見菊¶
<pb:KR4e0115_WYG_004-21a>¶
淺紅淡白間深黄簇簇新粧陣陣香無限枝頭好顔色¶
可憐開不為重陽¶
　　竹軒¶
種得幽篁傍小軒每依清影酌芳尊春風不惜階苔破¶
願汝多多長子孫¶
　　暮春不見花偶成(二首/)¶
春來無日不風沙踏遍街頭不見花又負一年遊賞意¶
滿園桃李是誰家¶
<pb:KR4e0115_WYG_004-21b>¶
三月京華景物佳獨憐無地可移花紛紛紅白桃兼李¶
盡屬朱門富貴家¶
　　讀郝經繫鴈帛詩偶成¶
北鴈曾聞繫漢書又看南鴈逓還胡迎鑾鎮上修書處¶
還似蘇卿雪窖無¶
　　題小景¶
石橋流碧水潺湲千樹桃花萬疊山謾道仙家有靈藥¶
看來終不似人間¶
<pb:KR4e0115_WYG_004-22a>¶
　　夢亡妻¶
越南冀北路紛紛死别生離愁殺人誰信十年泉下骨¶
分明猶有夢中身¶
　　書所見¶
錦衣公子氣翩翩老去心情尚少年笑折海棠呼酒飲¶
醉來猶自戴花眠¶
　　晩感¶
寒鵶日日晩投林却憶山家隔萬岑豈是不歸歸未得¶
<pb:KR4e0115_WYG_004-22b>¶
暗風吹淚落衣襟¶
　　為林學士題十二紅畫¶
丹杏香邊翠竹中幽禽兩兩立東風不知毛羽紅多少¶
却得人呼十二紅¶
　　送樊景瞻河南大㕘(五首/)¶
十年簪筆立螭坳屢奉綸音駕使軺此日承恩佐藩服¶
一車甘雨到陳橋¶
分得周家陜以東黄河千里界提封到時多種甘棠樹¶
<pb:KR4e0115_WYG_004-23a>¶
留取他年䕃老農¶
河水趨淮不用挑緑林深處亦通樵中原可是都無事¶
靜倚晴窓檢詔條¶
天光近處地蒲青記得君王問賈生謾向河南望河北¶
碧天涼露滴金莖¶
二十年前舊托交少年意氣兩相髙只今漸覺成衰老¶
猶自臨分解夢勞¶
　　二絶句¶
<pb:KR4e0115_WYG_004-23b>¶
閒官深與拙相宜懶散過於未仕時萬事不知春睡穩¶
任他門外吏催詩¶
了無毫髪負公私苦奈年年尚欠詩不是阿諛即啼哭¶
等閒償足是何時¶
　　送馮副使士定之廣東憲臺(四首/)¶
故人持節下南溟臨别云云話别情若過深山更深處¶
停車莫聽鷓鴣鳴¶
百雉層城鴈翅開隂隂古栢擁霜臺登臺正好頻西望¶
<pb:KR4e0115_WYG_004-24a>¶
千里荒烟接野萊(時廣城以/西被猺冦)¶
春風不到海邊天喜見煌煌使節鮮料得吳兒心似鐵¶
不妨多飲石門泉¶
家在天南地盡頭白雲歸處海悠悠君行是我家居處¶
莫謾逢人嘆逺遊(時老母在南士/定之親在北)¶
　　春寒¶
九十春光將過半凄凄猶似舊冬天依稀記得江南景¶
小扇輕衫戲水邊¶
<pb:KR4e0115_WYG_004-24b>¶
　　望居庸闗¶
千里坡陀亘厚坤龍蟠鳳翥虎猊蹲青山也恐邊塵擾¶
疊疊層層䕶北門¶
　　和友人别牡丹詩韻¶
天香國色冠中州花卉叢中第一流白晝倚䦨宵秉燭¶
臨行猶自屢囘頭¶
　　過某氏園亭有感¶
危牆薦棘鎖重闗不許遊人取次攀一夜西風零落盡¶
<pb:KR4e0115_WYG_004-25a>¶
牛羊成隊下空山¶
　　經舊遊有感¶
當年同醉習家池歌舞流連醉不歸今日獨來墻外望¶
亭臺依舊主人非¶
　　覽鏡有感¶
與老無期遽見侵不知不覺忽盈簪朝來把鏡驚還笑¶
已到頭顱未到心¶
　　題金本清鈎勒竹¶
<pb:KR4e0115_WYG_004-25b>¶
四明倦客多幽趣傳得陵州法外心應似唐人臨晉帖¶
茂林脩竹在山隂¶
　　南行途中見北人¶
旅食京華數十春飽諳霜雪慣風塵南來忽見幽燕客¶
還似當年遇越人¶
　　客中夜雨¶
旅館秋風夜雨聲思家愁路憶神京寒蛩亦似知人意¶
相伴哀吟直到明¶
<pb:KR4e0115_WYG_004-26a>¶
　　甲午歲舟中偶書¶
老到頭來不自知畏途猶自苦奔馳不如歸卧長林下¶
掃地焚香待死時¶
五十駸駸入老鄉世間滋味飽經嘗匡時有術無施處¶
旦夕惟焚一炷香¶
樂土何鄉似醉鄉昏昏沌沌度年光恨天戒我平生酒¶
苦被醒眸擾悶腸¶
地角天涯最逺鄉我家住在海中央他年乞得身歸去¶
<pb:KR4e0115_WYG_004-26b>¶
追憶經遊夢一場¶
　　戲和友人韻¶
劉郎老去尚風情對景時時逸興生盡日看花心不厭¶
夢中猶自繞叢行¶
　　夢中食荔枝¶
故鄉荔子正嘗新應念區區行路人夢裏忽然嘗此味¶
覺來猶自口津津¶
　　題馬¶
<pb:KR4e0115_WYG_004-27a>¶
天生駿骨異尋常午夜房星照地光冀北隴西捜索徧¶
歸來内苑有飛黄¶
　　思家¶
故園松竹漸成林無夜思家不上心何日得酬投老志¶
杖藜隨意踏花隂¶
　　偶書寄友人¶
故人日日漸消磨死别生離可奈何午夜夢囘閒㸃檢¶
在人何少去人多¶
<pb:KR4e0115_WYG_004-27b>¶
　　題程彦實尚書晴洲卷(十首/)¶
舉世昏昏夢裏過晴明時少晦時多一生日月光中老¶
閒向沙頭弄碧波¶
二水中分未是竒萋萋芳草亦奚為何如司馬程休父¶
一片晴洲到處隨¶
少居河北老江南風月隨身到處㕘最是芳洲晴景好¶
泥融沙煖水光涵¶
月明芳渚山微潤日照平沙水不波萬里中間千載下¶
<pb:KR4e0115_WYG_004-28a>¶
此時此境亦無多¶
雲行雨施總霑優收斂竒功向一洲白日在天光在地¶
杖藜徐步看魚遊¶
羡公所至有晴洲常遇清明好轉頭多少江湖游衍客¶
隂風晦雨不知休¶
晴天朗日景熙熙旦晝皆佳晩更宜踏遍白沙鷗不起¶
無心待物物無疑¶
宛宛芳洲臨水濵趂時歸老理絲綸世人莫作磻溪看¶
<pb:KR4e0115_WYG_004-28b>¶
不是當年待載人¶
一片溪山景最竒空濛瀲灔兩皆宜青天白日好歸去¶
不待沾裳濕足時¶
天氣清明洲渚平忘情魚鳥結幽盟人間樂事輸公手¶
况復承家有寧馨¶
　　睡起¶
白日愁將醒眼看奈何生與酒無縁幸來尚有安心處¶
閉閣垂簾盡日眠¶
<pb:KR4e0115_WYG_004-29a>¶
　　嘆菊¶
菊花開是晩秋時雖是開遲落亦遲謾羨東風花卉好¶
等閒開落又空枝¶
　　冒寒早行有感¶
世味經嘗盡飽知衝風冐雨欲何為得來外物猶非我¶
况是茫茫未可期¶
　　偶書所見¶
年過知非心總灰千思百計欲求回忽然驚見同袍客¶
<pb:KR4e0115_WYG_004-29b>¶
白首初隨計吏來¶
　　哭子崑(二首/)¶
至性竒資逈異常老懷切切不能忘尋常不下恓惶淚¶
剛為宗祊洒數行¶
暮年失却慰心兒合眼時時似見之安得感通如顧况¶
非熊還有再來時¶
　　除夜¶
惆悵年年年復年年年年夜一年添一年添處一年減¶
<pb:KR4e0115_WYG_004-30a>¶
可惜年光就裏淹¶
　　元旦戲筆¶
今年年異去年年眼底般般不似前掛起真容笑相問¶
青春行樂在誰邊¶
　　題傅巖圖¶
何事君王感夢頻騎箕天上有星辰自從版築形求後¶
惟見丹青畫美人¶
　　寄題釣臺¶
<pb:KR4e0115_WYG_004-30b>¶
祚終四百已無漢灘歴千年尚姓嚴終古祠堂釣臺側¶
水光山色擁髙簷¶
　　擬唐宫詞(二首/)¶
娟娟霜月冷侵牀更漏沉沉抵死長正自淒涼眠不得¶
又聞歌吹過昭陽¶
衾裯疊疊積塵埃何處宫門徹夜開窓外履綦纔入夢¶
雞聲又到枕邊來¶
　　為徐尚賔乃尊題竹¶
<pb:KR4e0115_WYG_004-31a>¶
勁節髙標不世情此君真似此翁清一枝分作虞庭用¶
編入簫韶學鳳鳴¶
　　題墨梅¶
老龍半夜飛下天蜿蜒斜立瑶階裏玉鱗萬㸃一齊開¶
凝雲不流月如水¶
　　過㑹通河有感¶
清江浦上臨清閘簫鼓叢祠飽餕餘幾度㑹通河上過¶
更無人説宋尚書¶
<pb:KR4e0115_WYG_004-31b>¶
　　題兄弟送行卷¶
交遊分手尚含情况是君家好弟兄因憶我來曾别處¶
鴈行淒斷不成聲¶
　　輓人母¶
風雨寒窓夜辟纑幾年門户賴支吾榮恩未及慈顔老¶
愁殺空林返哺烏¶
　　過大通橋有感¶
玉河金水接天津水暖泉香泳錦鱗流出大通橋未逺¶
<pb:KR4e0115_WYG_004-32a>¶
等閒便有泛槎人¶
　　松月¶
素娥夜駕玉蟾蜍來訪雲亭五大夫十里人家總驚訝¶
老龍擎出夜明珠¶
　　戲答友人論詩¶
吐語操詞不用竒風行水上繭抽絲眼前景物口頭語¶
便是詩家絶妙詞¶
　　鸚鵡¶
<pb:KR4e0115_WYG_004-32b>¶
為禽只合作禽言水飲林棲任自便只為性靈多巧慧¶
一生常是被拘牽¶
　　憶亡子¶
通宵不寐閒思想恨結幽懷淚濕腮老鶴倚巢空呌月¶
飛雛應是不歸來¶
　　二十四夜宿池亭¶
月照庭池生夜明游魚躍水忽聞聲夢回驚見窓紗白¶
樓上鼕鼕打四更¶
<pb:KR4e0115_WYG_004-33a>¶
　　題虞美人墓¶
自古英雄數霸王喑嗚叱咤萬人亡只消幾句悲淒語¶
柔盡平生鐵石腸¶
　　春思¶
暉暉初日照窓明風定飛花落地輕境靜不聞人語笑¶
隔林鶯囀一聲聲¶
　　詠史(二首/)¶
竒貨暗居南國楚長城苦備北邊胡秦人本意愚黔首¶
<pb:KR4e0115_WYG_004-33b>¶
畢竟誰知是自愚¶
萬人叢裏擊龍車説道民愚却不愚天下簡編焚毁盡¶
圮橋依舊有遺書(一作編簡總成煨燼/未圮橋猶有未燒書)¶
　　題紅梅(三首/)¶
淡質幽姿絶㸃埃乾坤間氣幻生來花神昨赴瑶池讌¶
一夜春風與換胎¶
清姿元自玉為容一餌仙丹便不同怪得風標異凡品¶
托根今在蘂珠宫¶
<pb:KR4e0115_WYG_004-34a>¶
素心的的結成丹節操依然耐歲寒他日調羮如見用¶
故家風味一般般¶
　　都城東北有枯樹廟予初到京時猶見其長過廟¶
　　　簷今三十年矣僅餘三四尺馬上見之有感因¶
　　　口占此¶
紅廟前頭枯樹枝我來曾見過簷時如今摧折餘無幾¶
猶自槎牙立路岐¶
　　題竹送鄉生還教本郡¶
<pb:KR4e0115_WYG_004-34b>¶
此君生長海南村還自敷隂芘本根莫道風聲聞不逺¶
年年春雨長龍孫¶
　　卿竹¶
白髪蕭蕭老奉常掛冠歸卧水雲鄉胸中千畝煙霞趣¶
尺素能如萬丈長¶
　　畫馬(三首/)¶
俗眼紛紛看畫圖不求神氣論形軀世間不獨孫陽少¶
韓幹江都今也無¶
<pb:KR4e0115_WYG_004-35a>¶
追風逐電去如飛奮迅長鳴不受羈莫向人前誇駿骨¶
將軍偏不喜烏騅¶
冀北由來是馬鄉尋常十匹九飛黄不知地産隨時變¶
剛把凡胎詫作良¶
　　王初陽尚書致政家居以姚少師道餘録見示意¶
　　　欲予為之分析書此復之¶
儒生不讀佛家書道本無虧豈有餘請問前朝劉太保¶
西來作用竟何如¶
<pb:KR4e0115_WYG_004-35b>¶
　　小景(二首/)¶
獨坐空山萬慮忘時從林隙見天光白雲滿地紅塵少¶
覺得閒中意味長¶
行過山邊又水邊眼中非樹即寒泉囊琴漫遣樵青抱¶
流水髙山不在絃¶
　　寄題曲江張丞相祠堂(十首/)¶
嶺海千年第一人一時功業逈無倫江南入相從公始¶
衮衮諸賢繼後塵(南方人在公/前無為相者)¶
<pb:KR4e0115_WYG_004-36a>¶
伊尹興商吕佐周匡時有道孰能侔誰知嶺表千年後¶
公向中州出一頭(公應道侔/伊吕科)¶
英英氣節蓋中朝風度嚴凝竦百僚嶺表因公増勝槩¶
溪山無瘴路非遥¶
孤燕遥從海上來乘春偶見玉堂開前身自是天庭鶴¶
挾兎饞鵰却浪猜(公有海燕詩一鵰挾/兩兎見李林甫傳)¶
身似㝠鴻氣似龍紛紛羣小溷中蟲荆州長史今猶祀¶
誰問豳公與晉公(豳公牛仙客/晉公李林甫)¶
<pb:KR4e0115_WYG_004-36b>¶
漁陽鼙鼓擁豬龍萬里君王老蜀中羯虜果如夷甫料¶
始知曲突徙薪功(豬龍安禄山𤣥宗謂/公無以王衍知石勒)¶
𤣥都觀裏詠桃人剛道公家絶後昆請問宋朝追録者¶
韶州文學是誰孫(劉禹錫作詩/譏公無後)¶
五嶺名宗首説張始從燕國得明揚一支分作綿溪水¶
直遡淵源到洛陽(公與張説通譜張/南軒公弟九臯後)¶
兒時夢寐慕鄉賢購訪遺編四十年秘閣抄來郡齋刻¶
文章功業兩皆傳¶
<pb:KR4e0115_WYG_004-37a>¶
擬向祠前炷瓣香自慚老病未還鄉曲江一派源頭水¶
十里波瀾到海長¶
　　初入閣¶
平生性僻躭書籍正好觀時不得觀坐對水天長嘆息¶
眼花撩亂涕汍瀾¶
　　偶成¶
世途險似萬重山面面巉巖步步難我欲直行行不得¶
曲行逆理詎能安¶
<pb:KR4e0115_WYG_004-37b>¶
　　嶺南雜録(二首/)¶
曲江罷相唐中否南海辭官宋不支誰信孤生生僻壤¶
等閒去就繫安危¶
桂戍亂餘王是賊崖宫舟覆漢為畨千山萬水趨南盡¶
包括中原在此間¶
　　詠虞姬¶
垓下當年戰勝還虞姬飲憾戚姬歡後來人彘遭竒禍¶
欲乞悲歌一曲難¶
<pb:KR4e0115_WYG_004-38a>¶
　　題梅(二首/)¶
有華有實有精神歲歲先天占早春三絶俱全香色味¶
就中更有一腔仁¶
木出天三味作酸六經言果最為先眼中未見心中想¶
洋溢華池滿口涎¶
　　癸丑首夏偶書¶
殘年短景急駸駸一刻清隂直萬金生在世間能幾久¶
莫將閒事苦操心¶
<pb:KR4e0115_WYG_004-38b>¶
　　昭君詞翻白樂天詩案(二首/)¶
奉命將身事朔酋出門已分此生休使囘致語無他囑¶
但願君王惜好逑¶
受醮登車不敢違嫁雞直合與雞飛黄金留作邊功賞¶
縱贖妾身難再歸¶
　　感懷(甲寅九/月作)¶
憶昔堂前别母慈號天哭地淚淋漓想應慈母肝腸裂¶
亦似當時育我時¶
<pb:KR4e0115_WYG_004-39a>¶
　　題周都尉墨竹¶
森森出地傳龍種挺挺㕘天結鳳巢人道此君敦世契¶
風雲氣槩歲寒交¶
　　受一品封(四首甲寅/十月作)¶
鳳誥奎章十四通一家四代受褒封君恩如海無能報¶
感極慚深涕淚從¶
官居一品位三台都是無心幸得來又得推恩及曽祖¶
此生榮幸亦多哉¶
<pb:KR4e0115_WYG_004-39b>¶
君恩代為報親恩誓以報親心報君暮景病軀難著力¶
丁寧徒以囑兒孫¶
如此恩封嶺海無家居况在海南隅鄉人問我縁何得¶
世積隂功子讀書¶
　　吉貝¶
吉貝傳從海上來性尤温暖易栽培富貧貴賤皆資賴¶
功比桑麻更倍哉¶
　　題寄南華寺(三首/)¶
<pb:KR4e0115_WYG_004-40a>¶
達摩傳得藕絲衫浮海東來到嶺南人向西囘法東轉¶
曹溪溪上建伽藍¶
佛法興從漢永明始傳四十二章經當時未有禪和子¶
縱有花開子未成¶
紅梅過去到黄梅正遇曇花五葉開當日傳衣從此去¶
又從此處轉回來¶
　　内閣晩歸¶
内閣歸來日已沉無端世事苦縈心自憐老景無多在¶
<pb:KR4e0115_WYG_004-40b>¶
一刻清閒值萬金¶
　　春窓睡起¶
惱人春色困人天暮夜無眠盡日眠啼鳥一聲驚夢破¶
飛花舞蝶滿窓前¶
　　感懷¶
夭桃暮殞飄風外朱槿朝榮委露中惟有菊花能耐久¶
凌霜傲雪閱秋冬¶
　　客有談及修真事偶成¶
<pb:KR4e0115_WYG_004-41a>¶
山中七日世千年修短仙凡總一般若是自家渾不覺¶
何如生順死為安¶
　　表甥蔡齊宸以鄉進士屢試春官得乙科不就今¶
　　　以舎選擢知信豐縣臨行求教言因述予平昔¶
　　　所聞信豐之鄉俗為五絶句與之非但勉齊宸¶
　　　葢以勸化其邑人云¶
江西儉朴聞天下最好紛華是信豐送汝今朝為邑宰¶
好敦古道變時風¶
<pb:KR4e0115_WYG_004-41b>¶
聞道年來冦破城慢藏誨盗理分明物扃暗室墉猶穴¶
况是昭昭白日呈¶
土脈膏腴地税平人人疎俊室充盈若還北學廬陵俗¶
殷實才華兩得名¶
當官不用設機闗但得人安我亦安記取而家應門户¶
也曾執役縣庭間¶
老受朝廷委注深閭閻休戚每闗心偶因宅相之官去¶
南望梅山試越吟¶
<pb:KR4e0115_WYG_004-42a>¶
　　聞人談及李文祥鄒智輩死口占¶
古人無意討名聲事到當為名自成討得名來無了命¶
到頭無命也無名¶
　　因誦白樂天詠昭君漢使若囘寄語之句偶成三¶
　　　絶¶
君王驚見妾容顔臨去含情帶怒看咫尺宫門留不得¶
龍庭萬里贖應難¶
君王非不惜蛾眉臨到行時悔已遲咫尺宫門留不得¶
<pb:KR4e0115_WYG_004-42b>¶
龍庭豈有贖囘期¶
妾身非不戀宫闈一涉胡兒心已非縱使君王憐見贖¶
也應無面更南歸¶
　　長明燈偈¶
種得芝麻已作油蜜房堅器謹藏收心燈一㸃長明照¶
補助三光徹九幽¶
　　觀音偈¶
觀音菩薩妙觀音兩眼睜睜到處尋不用臨風側雙耳¶
<pb:KR4e0115_WYG_004-43a>¶
聲容言貌總歸心¶
　¶
　¶
　¶
　¶
　¶
　¶
　¶
<pb:KR4e0115_WYG_004-43b>¶
　¶
　¶
　¶
　¶
　¶
　¶
　¶
　重編瓊臺藁卷四¶
